# This is my first edits of git and as markdown document.

## Second Level Heading

### Third level Heading

 Msimu wa utahini unapokaribia , ni vizuri tukumbushane kuhusu vipengele vya kimsingi vya karatasi zote tatu za Kiswahili.

Karatasi zote za Kiswahili huwa ni muhimu, nazo huwa in viungo makini kumwezesha mtahiniwa kupita mtihani wake.Jambo la mantiki ni kuwa, kila karatasi imepewa mgao wake wa uzito.

Karatasi ya 102/1 ndio yenye nyama nyingi kulinganishwa na zile nyingine.Hii ni karatasi ya insha .Huwa na maswali manne huku la kwanza likiwa la lazima.Mwanafunzi anahitajika kujibu maswali mawili.Kumaanisha atachagua swali la pili kutoka kwa yale matatu yaliyosalia, yaani swali la methali, mjadala au mdokezo.Kila swali huwa na jumla ya alama ishirini.Jumla ya alama kutoka maswali yote ni arobaini.

Nilianza kusema kuwa hii ndio karatasi yenye nyama nyingi nikiwa na maana kuwa alama zake huongezwa moja kwa moja wakati wa kutafuta asilimia.Hili linamaanisha kuwa karatasi ya insha ina jumla ya asilimia arobaini! Hili linamaanisha kuwa mwanafunzi ambaye hajamakinika katika stadi ya kuandika hawezi kufaulu katika Kiswahili hata kwa bahati mbaya.

Ni vizuri mwalimu amfanyie mwanafunzi wake maandalizi ya kuzamia katika kipengele hiki.Kutokana na utafiti nilioufanya nchini, shule zote zifanyazo vizuri katika KCSE huwa hawafanyii mzaha insha.

Niseme kwamba mazoezi ya mara kwa mara na usomaji wa kuzamia kwa upande wa mwanafunzi ndio silaha ya pekee ya kumwezesha kukabiliana na karatasi ya kwanza ya Kiswahi.

Katika makala mengine nitazungumzia karatasi ya 102/2 inshallah.

Al-Ustadh Ulama

